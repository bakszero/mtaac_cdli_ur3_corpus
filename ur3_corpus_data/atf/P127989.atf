&P127989 = RA 071, 126
#atf: lang sux
@tablet
@obverse
@column 1
1. lugal-geszkim-zi
2. dumu szesz-gal ugula e2 {d}inanna-ke4
3. inim {d}amar-{d}suen-ka#
4. bi2-in-du11
5. ba-an-da-gi-in#
6. gaz-de3 ba-szum2
7. ugula e2 {d}inanna ba-da#-silim
8. lugal-e in-na-ti
9. ARAD2#-mu sukkal-mah maszkim
10. a-ra2 2(disz)-kam-ma-asz
11. ugula e2 {d}inanna-ra
12. inim azag{za3} gu7-a
13. inim udu i3-nun zi3 esza
14. siskur2 lugal-ka
15. ku5-ra2-a#
16. inim i3-nun sa2-du11
17. iti-da 3(disz) sila3-ta-am3 ku5-ra2
18. u3 i3-nun sa2-du11-a-ni! bi2-sa2-a
# a du3-de3 di-a?
@column 2
1. in-da#!-[an-la2]
# in-na#-[an-gar] ?
2. igi# ARAD2-mu [sukkal mah-sze3]
3. igi# da#-da ensi2# nibru{ki}-ka-[sze3]
4. igi sag-{d}nanna#-[zu?-sze3]
5. di in#-da-an-[du11]
6. nu-un-da-gi#-[in]
7. gaz-de3 ba-[szum2]
8. u3 nam-ibila lugal#-geszkim!-[zi]
9. ugula e2 {d}inanna-ka#-[ke4]
10. lu2!?(LUGAL)-bala-sa6-ga
11. dumu szesz-banda3{da}-ni-ir
12. nam-ugula e2 {d}inanna
13. e2 ki-tusz gu2-ne ad-da-ke4! us2-bi
# ad-da e2-us2-bi ?
14. sza3 nig2-gur11!(TUG2) lugal
15. u3 nig2-gur11 ad#!-da#
@reverse
@column 1
1. igi-3(disz)-gal2 in-ba-a-ni#
# [ba-an-szum2] ?
2. [in-na-an-szum2]
# [lu2-bala-sa6-ga] ?
3. [u4 kur2-sze3 lugal-engar-du10 szesz-ni]
# [sag-{d}en-lil2] ?
4. [u3 ibila-a-ni a-na me-a-bi]
# [u3 ur-{d}a-ba-ba] ?
5. [nam-ugula e2] {d}inanna-ka
6. e2 ki-tusz gu2-ne ad!-da-ke4 us2-ba
# ad!-da e2-us2-ba ?
7. u3 nig2-gur11 ad-da
8. igi-3(disz)-gal2 in-ba-a-na
9. inim nu-un-ga2-ga2-de3-a
10. mu lugal-bi in-pa3#-esz
11. igi da-da ensi2# nibru{ki}-ka#-[sze3]
12. inim-bi al-til
$ blank space
@column 2
$ blank space
# seal impression
1. iti szu-numun-a
2. mu {d}i-bi2-{d}suen lugal uri5{ki}-ma-ke4 en {d}inanna unu{ki}-ga masz2-e bi2-in-pa3
@seal 1
@column 1
1. [{d}i]-bi2#-[{d}]suen#
2. dingir kalam-ma
3. lugal kal-ga
4. lugal uri5{ki}-ma
5. lugal an ub#-da limmu2-[ba]
@column 2
1. da-[da]
2. ensi2#
3. [nibru{ki}]
4. [dumu ur-{d?}nanibgal]
5. [ensi2]
6. [nibru{ki}-ka]
7. [ARAD2-zu]
@seal 2
1. {d}en-lil2-a2-mah#
2. ugula e2 {d}inanna
3. nu-esz3 {d}en-lil2-la2
4. lugal-engar-du10 dumu-ni